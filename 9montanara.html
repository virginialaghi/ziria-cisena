<html>
<head>
	<link href='https://fonts.googleapis.com/css?family=Reenie+Beanie' rel='stylesheet' type='text/css'>
	<link rel="stylesheet" href="https://maxcdn.bootstrapcdn.com/font-awesome/4.4.0/css/font-awesome.min.css">
	<meta charset="utf-8">
  	<meta name="viewport" content="width=device-width, initial-scale=1">
  	<link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css">
  	<script src="https://ajax.googleapis.com/ajax/libs/jquery/3.2.1/jquery.min.js"></script>
  	<link href="https://fonts.googleapis.com/css?family=Caveat" rel="stylesheet">
  	<script src="https://maxcdn.bootstrapcdn.com/bootstrap/3.3.7/js/bootstrap.min.js"></script>
  	<link rel="stylesheet" href="style.css">
	<title>Ziria + Cisena</title>
</head>

<body>
	
<div class="container">
	<div class="row">
		<div class="col-md-12">
			<div class="thumbnail">
				<img src="library/9montanara.jpg" alt="foto" style="width:100%">
				<h2>Su per Porta Montanara</h2>	
				<h3>Un solitario viandante dall’andatura incerta, giunto al termine della salita della Rocca, è in procinto di transitare sotto l’accesso sud della città (1903 ca.)</h3>
				<p>Costruito nel ‘600 con il nome di Porta Nuova, per distinguerlo da un vecchio accesso poco distante, l’arco ritratto in foto è quello che resta dell’antico ingresso sud della città, aperto per creare un percorso più agevole verso la collina, sulla strada che saliva verso i Cappuccini e proseguiva nella Valle del savio. Nei primi dell’800 Porta Montanara venne murata, per essere riaperta solo nel 1903 a fronte dell’abolizione dei dazi doganali. I giornali del tempo riportano che “una gran folla di curiosi si è recata in questi giorni a vedere questa antica porta” e, a coloro che non avevano ancora provato il percorso, suggeriscono di “percorrere una delle più amene, più stupende passeggiate che offra la città nostra”: dal Voltone di Piazza, si sale su per Via Novello Malatesta, si oltrepassa la Porta per poi ridiscendere dal tunnel o dal cimitero. Negli anni successivi, la passeggiata fu resa celebre da Renato Serra, giovane intellettuale cesenate che perse la vita nella battaglia sul Monte Podgora durante la prima guerra mondiale, pochi mesi dopo la pubblicazione di “Esame di coscienza di un letterato”. In quell’opera, considerata il suo testamento spirituale, Serra si interroga sulle opposte posizioni fra neutralisti e interventisti nei mesi convulsi e tormentati che precedono l’entrata in guerra dell’Italia. Durante l’ascesa alla Rocca, un paesaggio si materializza all’improvviso ai suoi occhi: “Un passo dietro l’altro, su per la rampata di ciottoli vecchi e lisci con un muro alla fine e una porta aperta sul cielo; e di là il mondo...”.</p>
      		</div>
    	</div>
    </div>
</div>

</body>