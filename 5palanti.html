<html>
<head>
	<link href='https://fonts.googleapis.com/css?family=Reenie+Beanie' rel='stylesheet' type='text/css'>
	<link rel="stylesheet" href="https://maxcdn.bootstrapcdn.com/font-awesome/4.4.0/css/font-awesome.min.css">
	<meta charset="utf-8">
  	<meta name="viewport" content="width=device-width, initial-scale=1">
  	<link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css">
  	<script src="https://ajax.googleapis.com/ajax/libs/jquery/3.2.1/jquery.min.js"></script>
  	<link href="https://fonts.googleapis.com/css?family=Caveat" rel="stylesheet">
  	<script src="https://maxcdn.bootstrapcdn.com/bootstrap/3.3.7/js/bootstrap.min.js"></script>
  	<link rel="stylesheet" href="style.css">
	<title>Ziria + Cisena</title>
</head>

<body>
	
<div class="container">
	<div class="row">
		<div class="col-md-12">
			<div class="thumbnail">
				<img src="library/5palanti.jpg" alt="foto" style="width:100%">
				<h2>Palanti, è nòstar pitòr</h2>	
				<h3>Uno dei fondatori di Milano Marittima, Giuseppe Palanti, ritratto mentre dipinge un quadro in riva al mare (1920 ca.)</h3>
				<p>A Giuseppe Palanti, pittore e cartellonista milanese, si deve l’intuizione della nascita della “città giardino” di Milano Marittima. Nel 1907 la ditta Maffei di Milano stipulò con il Comune di Cervia un accordo che prevedeva la cessione di una vasta parte di arenile in cambio di una bonifica dell’area e la costruzione di villini, parchi e giardini per creare una nuova zona balneare. Sul rogito, la zona venne denominata Milano Marittima. Pochi anni dopo, nel 1911, altri esponenti della borghesia milanese, tra cui Palanti, fondarono la società Milano Marittima che rilevò la zona. La società si proponeva “di raggiungere effetti socialmente benefici, specialmente per i lavoratori di tavolino, i quali, nei brevi riposi della loro vita sedentaria, si sentiranno quasi orgogliosi di possedere una proprietà in campagna”. Fu lo stesso Palanti a presentare la proposta del primo piano regolatore, teorizzando una città ideale interamente immersa nel verde, con residenze artistiche in armonia con l’ambiente, di cui è testimonianza la villa da lui ideata e costruita, che si può ammirare ancora oggi. Iniziò così lo sviluppo urbanistico di Milano Marittima, sebbene i cittadini cervesi avrebbero gradito che la spiaggia gemella si fosse chiamata Cervia - Pineta. Nel giro di pochi anni, grazie alla costruzione dei primi villini immersi nella pineta, l’area si trasformò da luogo paludoso e selvaggio ad accogliente località per le vacanze della borghesia milanese. Palanti fu anche il pittore dei pescatori, delle vele, della pineta e del paesaggio cervese. “Giuseppe Palanti venne un giorno a questo mare e alla soglia della foresta, fu colto dal brivido di commozione del fedele sul limitare del tempio e ristette adorando. Vide qui comporsi quel dissidio che rende gli uomini irrequieti fra il sogno e la realtà”, così scriveva Aldo Spallicci nel 1948, due anni dopo la morte del pittore milanese, “e nostar pitor”, come lo chiamavano affettuosamente i marinai cervesi.</p>
      		</div>
    	</div>
    </div>
</div>

</body>