<html>
<head>
	<link href='https://fonts.googleapis.com/css?family=Reenie+Beanie' rel='stylesheet' type='text/css'>
	<link rel="stylesheet" href="https://maxcdn.bootstrapcdn.com/font-awesome/4.4.0/css/font-awesome.min.css">
	<meta charset="utf-8">
  	<meta name="viewport" content="width=device-width, initial-scale=1">
  	<link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css">
  	<script src="https://ajax.googleapis.com/ajax/libs/jquery/3.2.1/jquery.min.js"></script>
  	<link href="https://fonts.googleapis.com/css?family=Caveat" rel="stylesheet">
  	<script src="https://maxcdn.bootstrapcdn.com/bootstrap/3.3.7/js/bootstrap.min.js"></script>
  	<link rel="stylesheet" href="style.css">
	<title>Ziria + Cisena</title>
</head>

<body>
	
<div class="container">
	<div class="row">
		<div class="col-md-12">
			<div class="thumbnail">
				<img src="library/4bonci.jpg" alt="foto" style="width:100%">
				<h2>Le arie del Bonci</h2>	
				<h3>Un gruppo di giovani posa davanti alla maestosa facciata del Teatro Comunale, all’epoca non ancora intitolato al tenore cesenate (1895 ca.)</h3>
				<p>Inaugurato nel 1846, il Teatro di Cesena si distinse fin da subito per la rappresentazione delle migliori produzioni artistiche, testimoniate dalla presenza di prestigiosi interpreti del periodo. Il Teatro fu intitolato al tenore cesenate Alessandro Bonci solo nel 1927, quando l’artista era ancora in vita, nella serata del suo ritiro dalle scene. Il talento di Bonci fu scoperto da Mascagni, entrato per caso in una chiesa di Cesena mentre il giovane Alessandro si stava esibendo da solista. Studiò al Conservatorio di Pesaro e nel giro di pochi anni divenne uno dei migliori tenori italiani, conosciuto e apprezzato anche all’estero, fino a contendersi per oltre un ventennio la scena lirica internazionale con Enrico Caruso. Nella tournée sudamericana del 1899, che vide protagonisti entrambi i cantanti, l’ingaggio di Bonci era di gran lunga superiore a quello del collega: 40.000 lire (circa 190.000 euro di oggi) contro 12.500 lire (circa 60.000 euro), ma la storia consacrerà il tenore napoletano dimenticandosi dell’artista romagnolo. Bonci si guadagnò fin da subito le simpatie del pubblico anche per i numerosi concerti di beneficienza; nel 1904 si esibì gratuitamente anche a Cesena interpretando il Faust, nello stesso teatro che 23 anni più tardi gli verrà intitolato.  Nel 1906 sbarcò negli Stati Uniti, firmando ricchi contratti fra cui l’ingaggio al Metropolitan Theatre, dove divideva il palco con il solito Caruso. Successivamente registrò alcune arie per la società fonografica di Edison, che durante un incontro gli assicurò: “Io non metterò in commercio i vostri dischi fino a quando avrò perduta ogni speranza di raggiungere la perfezione assoluta”. Sia Bonci che Caruso intuirono le potenzialità commerciali delle incisioni discografiche, per l’epoca una tecnologia sperimentale che ancora oggi ci permette di apprezzarne le voci.</p>
      		</div>
    	</div>
    </div>
</div>

</body>