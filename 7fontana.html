<html>
<head>
	<link href='https://fonts.googleapis.com/css?family=Reenie+Beanie' rel='stylesheet' type='text/css'>
	<link rel="stylesheet" href="https://maxcdn.bootstrapcdn.com/font-awesome/4.4.0/css/font-awesome.min.css">
	<meta charset="utf-8">
  	<meta name="viewport" content="width=device-width, initial-scale=1">
  	<link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css">
  	<script src="https://ajax.googleapis.com/ajax/libs/jquery/3.2.1/jquery.min.js"></script>
  	<link href="https://fonts.googleapis.com/css?family=Caveat" rel="stylesheet">
  	<script src="https://maxcdn.bootstrapcdn.com/bootstrap/3.3.7/js/bootstrap.min.js"></script>
  	<link rel="stylesheet" href="style.css">
	<title>Ziria + Cisena</title>
</head>

<body>
	
<div class="container">
	<div class="row">
		<div class="col-md-12">
			<div class="thumbnail">
				<img src="library/7fontana.jpg" alt="foto" style="width:100%">
				<h2>Dissetarsi al Fontanone</h2>	
				<h3>Alcuni popolani approfittano delle fontanelle in Piazza per attingere acqua (1895 ca.)</h3>
				<p>“Metto un paio d’ali d’Icaro e mi libro nell’aria alla volta di Cesena. E io dal mio volo son caduto in piazza Vittorio Emanuele; che può dirsi il salotto di Cesena! Infatti è qui che la città riceve i forestieri: ci sono gli alberghi, c’è il Municipio, e poi quella fontana del Masini non è davvero un prezioso mobile da salotto?”. Questa citazione di Cesare Casoni risalente ai primi anni ’20 ci proietta nella Piazza del Popolo di inizio secolo. Fortemente voluta nel XV secolo dai Malatesta, la piazza è una della più grandi e affascinanti della Romagna. Al centro della stessa fa bella mostra di sé la Fontana Masini, progettata alla fine del ‘500 dall’omonimo artista cesenate, di cui si tramanda da secoli una curiosa leggenda: si narra che l’opera piacque così tanto ai cesenati e procurò una tale invidia nelle città limitrofe da spingere qualcuno ad amputare entrambe le mani al povero Masini, per impedirgli di progettarne altre. Fortunatamente, alla leggenda sembra non corrispondere alcun riscontro storico! A fine ‘800 la fontana era recintata da una cancellata in ferro che fu eliminata nel 1925, anno di inaugurazione del nuovo acquedotto cittadino. Agli angoli del monumento erano installate anche quattro fontanelle circolari in ghisa, di tipo a colonna, dotate ciascuna di un boccaglio ricurvo stretto tra le fauci di un mascherone leonino, di una vaschetta per la raccolta dell’acqua e alla sommità di un bel decoro a forma di pigna (proprio come nell’opera del Masini), tradizionale simbolo di fecondità, prosperità e accoglienza, come a voler sottolineare la spiccata predisposizione all’ospitalità del popolo cesenate. Rimosse dalla loro originaria collocazione, di tre esemplari si sono perse le tracce mentre una fontanella ha continuato ad assolvere la sua funzione in una piazzetta situata nelle vicinanze, mentre nel 2008 è stata trasferita nel restaurato Giardino pubblico, sede della sezione en plein air del Museo Italiano della Ghisa, dove trovano spazio elementi di arredo cittadino del passato.</p>
      		</div>
    	</div>
    </div>
</div>

</body>